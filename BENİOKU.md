# Özet (Abstract)
Turnuvanın bu probleminde hepimizin de bildiği,belki bizzat yapmasak da arkadaşlarımızdan gördüğümüz su şişesini havaya atıp tabanının zemine oturmasını inceleyecek,deneyin parametrelerini belirleyip farklı atışlar yaparak başarının neye bağlı olduğunu,en uygun şartların neler olduğunu öğreneceğiz.Farklı miktarda sıvı alan(500ml,1.5lt gibi)şişeleri kullanacağız, kütlenin etkisini bulmak için şişelere farklı miktarda sıvı koyacağız,şişeleri farklı zeminlere atacağız çünkü halı gibi pürüzlü zeminlerde şişe atıldıktan sonra düşüp anında durabilir ancak kaygan bir zeminde atışımızı gerçekleştirirsek şişe düştükten sonra kayarak ilerleyip yan yatabilir,şişeleri farklı yüksekliklere atacağız,farklı atış tarzları deneyeceğiz şişenin ucundan veya ortasından tutabiliriz,şişenin dönüş hızını değiştireceğiz ve bunların hepsini video olarak kayıt altında tutacağız.Deneylerimizde değişkenlerin birini değiştirip diğerlerini sabit tutacağız(örn;atışımızda atış stilimizi deniyorsak,diğer bütün değişkenleri aynı tutup sadece atış tarzımızı değiştireceğiz),böylece elimizde daha fazla veri bulunmuş ve sonucumuz ispatlanmış olacak.Videoları yavaşlatarak atışlarımızı daha derinden inceleme fırsatı bulacağız.Videoları incelerken notlar tutacak ve bir rapor hazırlayacağız.
# Giriş (Introduction)
Deneylerimizi gerçekleştirmeden önce kısaca aramızda bir plan yaptık (neler yapabiliriz,yapabileceklerimizden hangisini önce yapmalıyız vs.)Sonrasında daha fazla fikir için internette araştırma yaptık.Karşımıza çıkan sonuçlar ise youtube fenomenlerinin videolarından ibaretti.Uzun uzun araştırsak milyon tane cümle kombinasyonuyla arama yapsak bile  sonuç değişmedi.Karşımıza çıkan videoları izleyerek belli bir plana ulaştık.Deneylerimizde bir değişkeni sabit tutacak böylece tüm değişkenleri teker teker inceleme fırsatı bulacaktık.Aramızdaki kısa görüşmelerde bazı hipotezler ortaya koyduk.Bunlardan birisi zemin ile ilgiliydi.Bir hipotezimiz zemin düz olduğu için şişenin yolunu bulup düz duracağıydı.Diğeri ise zeminin pürüzlü olduğu için ilk düşüşte sabit duracağı ve hareket etmeyerek ayakta duracağıydı.Planları,hipotezleri,düşüncelerimizi belirttikten sonra deneylere başlamanın vaktinin geldiğini düşündük.İlk deneylerimiz olduğu için yavaş ilerledik ve sadece bir değişkeni inceleyebildik.Çektiğimiz fotoğrafları 'pic' dosyasına attık.

http://www.iop.org/resources/topic/archive/water-bottle-flip/page_68405.html

https://www.youtube.com/watch?v=jPL22YqVXEE

http://www.iopblog.org/its-flipping-great-to-think-like-a-physicist/

# Materyal ve Yöntem (Experimental Setup)
İlk deneyimizde kullanılan malzemeler:

Plastik su şişeleri(ilk deney için sadece 500mL)

Video veya fotoğraf için cep telefonu

Cetvel

Çalışma sahamız:Okul

Veri toplama aracı:Yavaş çekim özelliğine sahip bir akıllı telefon

Çeşitli değişkenlere bağlı olarak su şişesinin havaya atılıp düz bir şekilde yere düşmesi olayını(Water bottle flip challenge) inceledik.

Süreç:

Deneye başlamadan önce malzemelerin eksik,hatalı olmamasına dikkat ettik.Birkaç farklı seviyede doldurulmuş şişeyi cetvellerimizle not alarak kontrol ettik.Sonrasında birimiz telefonu yavaş çekim moduna alarak hazır bekledi yavaş çekim deney sonrası inceleme için bize büyük yardım edecekti.Şişeleri teker teker havaya atarak düşüşünü inceledik ve notlar aldık.İlk deneyimizde sadece su seviyesini değiştirdik.Her su seviyesi için 20 tane atış gerçekleştirdik.Atışlarımız sonucunda gözlemsel olarak net ifade ettiğimiz şey su seviyesinin gerçekten çok önemli olduğuydu.Su seviyesi fazla olunca şişenin hakimiyetini elimize almak gerçekten zordu ancak su seviyesi azaldıkça elimize iyice oturduğu,hakimiyeti sağlamlaştırdığımız için daha başarılı daha kontrollü daha düzgün atışlar gerçekleştirdik.Ancak deney sırasında bazı sorunlarla karşılaştık.Şişeler plastik olduğu için düşünce ezilebiliyorlardı.Biz de birkaç defa yeni şişe almak zorunda kaldık.Bir sonraki deney için farklı maddelerden yapılmış şişeler kullanacağımızı notlarımız arasına aldık.

Deneyi grup arkadaşları olarak 3 kişi gerçekleştirdik.Deneyi okulumuzun boş bir sınıfında okul çıkışında gerçekleştirdik.Deney basit bir deney olduğu için bir günde tamamlanmıştır.

# Bulgular (Results)
Yaptığımız deneyde tüm grup üyeleri atış gerçekleştirdi.Hem atış sırasındaki düşüncelerimiz,hislerimiz hem de atışların videosunu izledikten sonraki düşüncelerimiz aynıydı.Şişenin su seviyesi ne az ne çok olmalıdır.Su seviyesi az olursa şişe çok fazla döner ve kontrol zorlaşır.Su seviyesi fazla olunca şişe az döner veya dönmesi için çok fazla güç harcamamız gerekir bu da şişenin fazla yükseğe çıkmasına ve kontrolü kaybetmemize neden olur.

